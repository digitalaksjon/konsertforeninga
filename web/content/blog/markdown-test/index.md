---
title: Propan + Lydia Brunch
date: '2019-04-22'
tags: ['femmebrutal', 'cafemir']
cover: './event.jpg'
---
Femme Brutal er glade for å kunne invitere til en magisk kveld på Mir med Propan og Lydia Brunch!

Propan
Propan har siden oppstarten i 2011 utarbeidet et tilspisset og sømløst samspill hvor de forsker på stemmens ulike roller. Med detalj-fokusert arbeid har duoen opparbeidet seg tyngde og autoritet innen feltet og har overrasket både publikum og kritikere med sin hensynsløse innfallsvinkel og tilnærming til musikk.

Åpne improvisasjoner og arrangementer skaper utgangspunktet for Propans lydbilde. Stemmene dekonstrueres og samles i helhetlige lydbilder og teksturer, fengende melodier og groover, både akustisk, og gjennom forsterkninger og effekter.

Suggerende droner, teksturer, lydtepper, stemninger og klanger smelter sammen og blir en plattform åpen for egen tolkning. Slik har duoen etablert ett friskt og forskende uttrykket som oser av selvtillit og egenart!

Lydia Brunch
Lydia Brunch er et støyband fra Oslo som kombinerer elektronisk musikk og poesi. Inspirert av no-wave sjangeren og science fiction lager lydia brunch konseptuelle fortellinger til hver konsert. Visste du at satellitter ble plassert i verdensrommet for å ta opp lyd av månen, også ble brukt for å lytte til andre nasjoners militærbaser? At grunnvannet og ulike arter som bor i Førdefjorden blir forurenset fordi det blir utgravd rutil* i Engebøfjellet?

Opptatt av spørsmål som omhandler hvordan vi mennesker oppfører oss i samråd med naturen** og hvordan landskap ser ut og oppfører seg bruker vi instrumenter og funnede objekter for å skape et lydlandskap som kan sette stemningen til uroen vi kjenner på i vår antroposentriske tid.

*et mineral som brukes til å fremstille titandioksid (TiO2), for å lage en kraftigere hvitfarge.
** hva ser du for deg når du tenker på natur?

CC: 170 / 120 (medlemmer av Konsertforeninga, student)

I samarbeid med Konsertforeninga, med støtte fra Oslo Kommune og Norsk Kulturråd.


